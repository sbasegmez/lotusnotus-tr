---
authors:
  - serdar

title: "Lotus Türkiye Kullanıcı Grubu Konferansına kim geliyor?"

slug: lotus-turkiye-kullanici-grubu-konferansina-kim-geliyor

date: 2010-12-23T11:26:44+02:00

---

Kullanıcı konferansıyla ilgili duyuruları almışsınızdır. İlk yıllık (hatta geleneksel!) konferansımız İstanbul'da **17 Mart 2011** tarihinde gerçekleşecek.
<!-- more -->
![Ed Brill](../../images/imported/lotus-turkiye-kullanici-grubu-konferansina-kim-geliyor-M2.jpeg)
...ve Kullanıcı Grubu gururla sunar: **Ed Brill** konferansın açılış konuşmasını yapmak için Türkiye'ye gelecek!

Ed Brill, davetimize gösterdiği ince ve samimi yaklaşımıyla Lotus topluluğuna ne kadar önem verdiğini gösterdi. Kullanıcı grubumuzun onun gelişinden çok büyük heyecan duyacağını tahmin ediyorum.

Eğer Ed'in kim olduğunu bilmiyorsanız, pek blog okumuyor ve Lotus topluluğunu takip etmiyorsunuz demektir :) [Kendi sitesinden](http://www.edbrill.com/ebrill/edbrill.nsf/dx/myjob.html) alıntılayalım...

> Ed Brill, IBM Lotus Yazılımları ürün yönetiminden sorumlu direktörlük görevini yürütmektedir. Bu pozisyonunda, Brill ve ekibi, "Lotus Notes", "Lotus iNotes", "Lotus Domino", "LotusLive Notes", "Alloy by IBM and SAP" ve ilgili Lotus yazılımlarının ürün ve pazar stratejilerinden sorumludur. Brill, müşteriler, iş ortakları, IBM'in diğer satış, pazarlama ve ürün geliştirme organizasyonlarıyla birlikte çalışarak IBM'in mesajlaşma ve işbirliği yazılımlarındaki başarısının devam etmesi ve geliştirilmesi konusuna odaklanmaktadır. Ed, yakın zamanda Lotus Notes/Domino 8.5 ve 8.5.1 versiyonlarının pazara sürülmesi, Alloy ürün lansmanı, Lotus Symphony 1.3'ün yayımlanması ve IBM'in bulut bilişim çözüm ailesinden LotusLive Notes'un planlanması ve geliştirilmesi sorumluluklarını üstlenmiştir.

<br />

Bu arada, ikinci konuşmacımız da belli oldu, ama onu da sonraki yazıma saklıyorum :) Üçüncü, dördüncü, beşinci ve belki de sonrakiler için çalışmalar da sürüyor. Lotus topluluğundaki bunca değerli insan arasından seçmek biraz zor oluyor :)))

Bu arada sunum yapmak isteyenler için hatırlatmakta fayda var... Başvuru süreci devam ediyor. Formları [buradan](http://filez.lotusturkiye.org/conf2011/cfa_tr.zip) indirebilirsiniz...**Son başvuru tarihi 21 Ocak 2011** . Önceki [](2010-12-lugtr-2011-konferansi-icin-hazir-misiniz-sunum-basvurulari-toplaniyor....md "lugtr-2011-konferansi-icin-hazir-misiniz-sunum-basvurulari-toplaniyor....htm")yazımda bahsettiğim küçük detayları es geçmeyin.

Tüm gelişmelerden haberdar olmak için bizi izleyin...

[![Image:Lotus Türkiye Kullanıcı Grubu Konferansına kim geliyor?](../../images/imported/lotus-turkiye-kullanici-grubu-konferansina-kim-geliyor-M3.png)](http://twitter.com/LUGTR)[](http://twitter.com/LUGTR)
