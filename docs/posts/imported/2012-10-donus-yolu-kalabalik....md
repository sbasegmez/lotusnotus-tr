---
authors:
  - serdar

title: "Dönüş yolu kalabalık..."

slug: donus-yolu-kalabalik...

date: 2012-10-23T14:51:53+02:00

---

Lotus öldü mü / ölüyor mu / geleceği var mı sorularına çokça maruz kalıyorum. Biraz komik bir soru aslında. Halen sattığım, üzerine çözümler ürettiğim, yatırım yaptığım bir alanda 'ne arıyorsun burada' diye soruyorlar sanki...

Bugün Ed Brill'in [blog'undan duyurduğu](http://www.edbrill.com/ebrill/edbrill.nsf/dx/1151-enterprises-return-to-notesdomino-ytd-in-2012) istatistik bu açıdan güzel bir haber.
<!-- more -->
> "'Reinstatement satışları, ekibim tarafından bu yıl izlenmekte olan bir istatistik ve Notes/Domino işinin önemli ölçülerinden birisi. Bu satışlar, müşterilerin süresi dolmuş lisansları aktif lisans kapsamına çekmeleri demek oluyor.
>
> 2012'nin ilk üç çeyreğinde şaşırtıcı bir sayıyla karşılaştık. **1151 şirket aktif lisans kapsamına dönüş yaptı**."

<br />

IBM böyle bilgileri nadiren açıklar. O yüzden değerli bir haber oldu bu.

Ed'in de belirttiği gibi istemci geliştirmeleri, Traveler'a yapılan eklentiler, entitlement'lar ve XPages inovasyonu bu geri dönüşte en çok etkisi olan konular.

Şunu kabul etmek gerekiyor; Mesajlaşma tarafında Exchange'e geçseniz de uygulamaları geçirmek için ucuz bir yol yok. Bugüne kadar Exchange geçişi yapıp tüm uygulamalarını da Sharepoint'e makul bir şekilde taşımış bir şirket bilmiyorum, bilen varsa haber versin epeydir arıyoruz :)

Sanırım bu 1151 şirketin önemli bir kısmı uygulama modernizasyonu nedeniyle bu kararı almıştır. Özellikle önümüzdeki dönemde Browser Plugin kullanıma açıldığında yeni 'reinstatement'lar da gelecektir.

Zaman ne gösterecek bilemem ama, [uygulamalara odaklanma stratejisi](http://ab1osborne.blogspot.com/2012/10/dear-ibm-when-you-launch-notesnext.html) doğru bir yol...
