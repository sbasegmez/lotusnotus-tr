---
authors:
  - serdar

title: "Notes/Domino Uygulama Geliştirme, Ürün Yönetimi ve Ed Brill!"

slug: notesdomino-uygulama-gelistirme-urun-yonetimi-ve-ed-brill

date: 2011-01-05T20:19:07+02:00

---

Dün [Ed Brill](http://www.edbrill.com "Ed Brill") '[Hızlı uygulama geliştirme aracı olarak Domino](http://www.edbrill.com/ebrill/edbrill.nsf/dx/ibm.com-whitepaper-on-domino-as-a-rapid-application-development-platform)' konulu bir yazı yazdı... Ayrıca, şöyle bir şey de duyurmuş oldu: "***Notes/Domino uygulama geliştirme ürününün yönetimi 1.1.2011 itibariyle benim sorumluluk alanıma dahil oldu*** ".
<!-- more -->
Stuart McIntyre ilk olarak [bir makale hakkında yazmıştı](http://collaborationmatters.com/blog/cmblog.nsf/dx/ibm-releases-new-thought-leadership-white-paper-on-development-platforms-showcasing...-lotus-domino). Ben de bunu gördükten sonra [konuyu ele almıştım](2010-12-ibm-lotus-domino-uygulama-gelistirme-platformudur.md "ibm-lotus-domino-uygulama-gelistirme-platformudur.htm") ve yazımı şu cümleyle bitirmiştim: "***Bu makaleyi 'heyoo' diye karşılamıyorum. Ama tatminkar buldum. Devamının çekileceği konusunda da umutluyum...*** "

Şimdi 'heyoo' diyebilirim. Çünkü bu gelişme çok şey ifade ediyor benim için.

Biliyorsunuz ki, [Ed Brill](http://www.edbrill.com "Ed Brill") Lotus yazılımlarının en önde gelen sosyal medya figürü. Blog yazıyor, konuşuyor, dünyanın her yerinde toplantılara katılıyor. Şimdi ise IBM yaygın tartışmayı cevaplarcasına, 'Notes/Domino', 'uygulama geliştirme' ve 'ürün yönetimi' laflarını aynı kartvizite yazıp bunu da, herhangi birine değil, Ed'e veriyor.

Ben mi çok anlam yükledim bu işe? Yoksa şunu çıkarabilir miyiz: "IBM Domino platformunu bir **uygulama geliştirme ortamı** olarak konumluyor ve sorumluluğunu da en önde gelen yöneticisine veriyor!"...

Ben buna gelişme derim :)))
