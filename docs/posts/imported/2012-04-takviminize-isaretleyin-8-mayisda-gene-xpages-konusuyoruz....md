---
authors:
  - serdar

title: "Takviminize işaretleyin: 8 Mayıs'da gene XPages konuşuyoruz..."

slug: takviminize-isaretleyin-8-mayisda-gene-xpages-konusuyoruz...

date: 2012-04-26T14:26:19+02:00

---

Geçen ay düzenlediğimiz "**XPages Workshop** " az sayıda katılımcıya rağmen iyi geçti. Gelen geribildirimleri değerlendirdiğimizde biraz daha pratik çalışma talep edildiğini gördüm.

Tatile çıkmadan ikinci bir Workshop daha düzenlemenin zamanı geldi sanırım. Yazın yapabilir miyiz bilmiyorum ama amacım bu yarım günlük bir etkinlikleri her iki ayda bir yapmak. Sistem Yönetimi konusunda da birkaç talep gördüm, onu da planlıyorum...

8 Mayıs 2012 Salı günü 13:00 - 17:00 saatleri arasında IBM Levent ofisinde yarım günlük bir etkinlik yapıyoruz. Konumuz gene XPages :)
<!-- more -->
Bu sefer elimizi biraz kirletelim istiyorum. Keşke zamanımız daha geniş olsaydı herkesin bilgisayarıyla katıldığı uzun bir çalışma yapabilseydik. Ama yarım gün bile bir çoğumuz için ciddi bir lüks.

Bu çalışmada yeni bir XPages uygulaması geliştirmeye başlıyoruz. Designer hakkında birkaç ipucu vermek, geliştirme platformunu oluşturmak ve kullanmakla ilgili bazı pratiklerimi aktarmak istiyorum. Özellikle hataların sebebini anlamak, log'ları incelemek gibi konularda birçok kişinin problem yaşadığını gözlemledim, bu konuları ön planda tutuyor olacağım.

Yine bir konuk konuşmacımız var. Üyelerimizden **Cumhur Ata** , Extension Library konusunda yarım saatlik bir sunum yapmaya gönüllü oldu. Kendisine şimdiden teşekkür ediyorum, yeni gönüllülere örnek olmasını bekliyorum...

Aralarda çaylarımız ve kahvelerimiz yine IBM'den :)

Son kısımda gene soru-cevap olarak devam edecek bir oturum planlıyorum. Bu bölüm için sorularınızı şimdiden hazırlayın, elimizden geldiği kadarıyla cevaplamaya çalışalım. Sorularınızı önceden de gönderebilirsiniz. Böylece zaman kazanmış oluruz.

Daha önce söylediğim gibi; XPages konusunda iddialıysanız bile 'buna ihtiyacım yok' demeyin... Başkalarına yardımcı olma şansını geri tepmemiş olursunuz :)

Etkinliğe kaydolmak için [LUGTR - Etkinlikler](http://www.lotusturkiye.org/home1.nsf/events.xsp) sayfasına gidebilirsiniz.
