---
authors:
  - serdar

title: "Ray Ozzie marka başvurusu için bekliyor..."

slug: ray-ozzie-marka-basvurusu-icin-bekliyor...

date: 2011-04-09T08:26:21Z

---

Ray Ozzie\* ve Mitch Kapor\* Amerikan Patent ve Marka ofisi önünde pusuya yatmışlar, olur da IBM bırakırsa Lotus markasını tekrar kaydettireceklermiş :)))

Bu cümle, 1 Nisan'da yayınlayacağım ama kötü bir espri olacağını düşündüğümden vazgeçtiğim bir yazıdan. Bugün [Julian Buss tarafından yazılan blog yazısını](http://www.juliusbuss.de/web/youatnotes/blog-jb.nsf/dx/the-name-of-lotus-notes-next.htm) görünce tekrar hatırladım...
<!-- more -->
Dedikodu uzun bir süredir etrafta dönüyor. Bu yılın başlarında Lotus Connections ürününün IBM Connections olarak değiştirileceğini kazara da olsa öğrenmiştim (geçtiğimiz hafta kesinlik kazandı). Duyumlarım Lotus Notes/Domino ürünlerinde olası bir marka değişikliği yapılmasından bahsediyordu. Ed Brill'in LUGTR 2011 sunumunu tekrar izledim bir ipucu olur mu diye :) Ed bu sunum boyunca 'Lotus Domino' ismini yalnızca bir kez kullandı. Tüm slaytlarda 'Notes Next' ve 'Domino Next' isimleri geçiyordu.

Tamam tamam, bu sağlıklı bir düşünce şekli değil :)))

Fakat şimdilerde bu konunun (yukarıdaki yazının yorumlarındaki gibi) açık açık konuşulduğunu görüyoruz.

Bir konuda çok şaşkın olduğumu söylemem lazım. Ortalık çok karışacak diye düşünüyordum fakat olası bir marka değişiminin Lotus topluluğu içerisinde beklediğimden daha iyi karşılandığını düşünüyorum. Gelişmeleri olumlu olarak nitelendirenler arasında 'Lotus' markasının özellikle Microsoft karşısında bir miktar erezyona uğradığını iddia edenler var. Öte yanda marka değişikliğinin üründe radikal bir takım geliştirmeler yapma gereksinimini ortadan kaldırmayacağı düşüncesi de sıkça dile getiriliyor.

Açıkçası henüz ne söyleyeceğimi bilmiyorum bu konuda. Duygusal (ve fanatik) yanım 'Reddetme' (denial) fazını geçti. Şu anda 'Öfke' (anger) safhasına gerek var mı diye düşünüyorum. Eninde sonunda bu durumu kabulleneceğime (acceptance) eminim :)))

Fakat bir noktada bu blogun ismini 'birşeynotus.com' yapmam gerekebilir :)

Bu konuda yazmaya devam edeceğiz.

###### \* Ray Ozzie Lotus Notes'un yaratıcılarından. Mitch Kapor ise Lotus Development şirketinin kurucusu.

<br />

###### \* Karikatürde;
Dogbert: Bu şirketin ismini değiştirerek ilerleme kaydediyormuşuz gibi bir yanılsama yaratmalıyız.
Dogbert: Yeni isim yüksek teknoloji çağrışımı yaparken farkındalığınızın ne kadar eksik olduğu konusunda onomatopoeia (yansıma) içermeli
Dogbert: Belki şöyle bir şey: "Duhflushtech, inc."
Patron: Çok beğendim!
