---
authors:
  - serdar

title: "Elli kişiden biri olmak..."

slug: elli-kisiden-biri-olmak...

date: 2011-06-23T08:49:37+02:00

---

Dün, [Ed Brill](http://www.edbrill.com "Ed Brill") 50 kişiden oluşan [IBM Champions - Lotus Software and IBM Collaboration Solutions](http://www.ibm.com/developerworks/lotus/champions/) listesini [duyurdu](http://www.edbrill.com/ebrill/edbrill.nsf/dx/congratulations-to-new-ibm-champions-for-lotus-and-ibm-collaboration-solutions)...

Bu özel grubun bir parçası olarak seçilerek onurlandırıldım...
<!-- more -->
Bu ünvanın ne demek olduğunu kısaca paylaşmak istiyorum.

IBM diğer markalarda uzun bir süredir düzenlediği 'IBM Champions' programını ilk kez Lotus grubu için düzenledi. Seçilen şampiyonlar bu ünvanlarını 1 yıl süreyle taşıyacaklar ve her yıl tekrar değerlendiriliyor olacaklar. Seçim son 12-18 ay içerisinde aşağıdaki kriterlere uygun aktivitelere bakılarak yapılıyor;

* IBM Lotus çözümleri ve teknolojilerinin yaygınlaşması konusunda çalışmalar yapmak,
* Bilgi, deneyim ve uzmanlığı paylaşmak,
* Lotus topluluğunun büyümesine yardımcı olmak,
* Yapıcı ve profesyonel bir şekilde pozitif ya da negatif geribildirimlerde bulunmak,
* IBM ürün porföyünü kapsayacak uzmanlıklara sahip olmak.

<br />

Tüm seçici kurula ve tabii ki Joyce Davis'e topluluğu dinlediği ve bu programı yürüttüğü için teşekkür etmek istiyorum. Ayrıca diğer şampiyonlara da tebrikler...

Türkiye'den bu programa (Lotus özelinde) seçilen tek kişi olmak beni mutlu ederken bir yandan da üzüyor. Bundan sonraki seçimin 2012 ortası ya da sonu gibi yapılması planlanıyor. Her seçimin yalnızca son 12-18 aylık aktivitelere göre belirlendiğini de hatırlatalım. Dolayısıyla değerlendirme sürecinde 20 yıldır bu toplulukta olanların daha önde bir konumu yok.

Bu programa dahil olmak isteyenleri sonuna kadar desteklemekten mutluluk duyarım...
