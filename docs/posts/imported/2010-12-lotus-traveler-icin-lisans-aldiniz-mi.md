---
authors:
  - serdar

title: "Lotus Traveler için lisans aldınız mı?"

slug: lotus-traveler-icin-lisans-aldiniz-mi

date: 2010-12-08T08:38:00Z

---

Yanıltıcı bir cümle kullandım. Lotus Traveler, bildiğiniz gibi lisanslı bir ürün değil. Ama arkasında küçük bir nokta var, dikkatten kaçabiliyor.

Varsayalım, ekspres lisanslama kullanmıyorsunuz. Domino sunucularınız için bir kaç yüz PVU lisansınız var. Ayrı bir sunucuya Lotus Traveler kurmayı düşünüyorsunuz.

Traveler sunucu kodu Lotus Domino sunucusu üzerinde çalışacağından şu soruyu soruyoruz: Bu ikinci sunucu için Domino sunucu lisansına ihtiyacım var mı?
<!-- more -->
Bu tip sorularla çok karşılaşıyorum. Aslında ibm.com üzerindeki kaynaklar yetersiz olduğundan lisanslamayla ilgili o kadar çok soru geliyor ki...

Bu arada, ibm.com'da bu konuda bilgi arayacaksanız İngilizce bölümde yazdığım [](https://lotusnotus.com/lotusnotus_en.nsf/dx/exceptionally-annoying-web-experience-ibm.com-navigation-contest....htm "exceptionally-annoying-web-experience-ibm.com-navigation-contest....htm")ibm.com web sitesi gezinti yarışması hakkındaki yazımı okuyun.

Neyse, bu konuyu kanal yönetimine danıştım ve bir cevap aldım. Lisans dokümanlarında açıkça belirtilen bir durum yok. Dolayısıyla elimdeki tek şey bu cevap...

Cevap: EVET! Bu ayrı sunucu için ek PVU lisansı almanız gerekecek.

Benzer bir durum aslında Domino kullanıcılarına hak olarak verilen Sametime kısıtlı versiyon için de geçerli. Eğer ayrı (ve sadece Sametime için) bir sunucu kullanıyorsanız senaryo çok benzer.

Ama burada bir ikilem var. Hukuki belgelerde iyi değilimdir ama anladığım kadarıyla bu tür bir kullanımda ayrı lisans gerekmiyor. Gene de biraz daha netleştirmek gerekiyor.

Bu durumu IBM'dekilerle konuştuk ve lisanslama konusunda özel bir organizasyon yapacaklar. Şimdilik partner kick-off toplantısında gündeme aldılar konuyu. En yakın zamanda müşteriler için de bir aktivite yapılacaktır umarım. Ben de bu konuda yazmaya devam edeceğim.

Ara zamanda, lisans dokümanlarına ulaşmak için aşağıdaki adresi kullanabilirsiniz (eğer yarışmaya hevesli değilseniz)... Türkçe'leri de var...

<http://www-03.ibm.com/software/sla/sladb.nsf/search>
