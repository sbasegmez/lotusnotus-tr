---
authors:
  - serdar

title: "XPages hakkındaki yazım The View Magazine'de yayınlandı..."

slug: xpages-hakkindaki-yazim-the-view-magazinede-yayinlandi...

date: 2012-03-09T09:52:56+02:00

---

Dün akşam itibariyle "[**Custom Controls --- Basic Concepts and Techniques for Getting Started**](http://bit.ly/wZfzib)" adlı makalem [The View](http://www.eview.com/) dergisinde yayınlandı.

Bu makale, 3-4 bölümden oluşacak bir serinin ilk yazısı ve içerik olarak Custom Control'lerle subform'lar arasındaki farklardan, basit parametre kullanımından ve yeniden kullanılabilirlilik (reusability) özelliklerinden bahsediyoruz. The View aboneliğiniz varsa yukarıdaki bağlantıyı takip ederek makaleyi okuyabilirsiniz.
<!-- more -->
İki yıldan fazla bir süredir blog yazıyorum. İçeriğimin %90'ını hem İngilizce, hem de Türkçe olarak yazıyorum. Üniversite ve yüksek lisans eğitimim tamamen İngilizce olmasına rağmen anadilimden farklı bir dilde blog yazmak proje ve ödevleri İngilizce hazırlamaktan daha zor geliyor bana.

Yine de gerçek bir yayında teknik makale yazmak hepsinden daha zor oldu. Kitap yazanlara saygım bu süreçte birkaç katına çıktı :)

Acemi bir yazar olarak editörüm Celeste Frey'e özellikle sabrından ötürü teşekkür ederim...
