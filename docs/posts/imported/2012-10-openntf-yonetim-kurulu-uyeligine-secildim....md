---
authors:
  - serdar

title: "OpenNTF Yönetim Kurulu üyeliğine seçildim..."

slug: openntf-yonetim-kurulu-uyeligine-secildim...

date: 2012-10-09T11:45:00+02:00

---

Güzel bir haber paylaşayım...

Bugün yapılan duyuruyu görmüş olabilirsiniz. OpenNTF Yönetim Kurulu için yapılan seçimlerde "**Member Director** " pozisyonuna seçildim!
<!-- more -->
![Image:OpenNTF Yönetim Kurulu üyeliğine seçildim...](../../images/imported/openntf-yonetim-kurulu-uyeligine-secildim-M2.jpeg)

OpenNTF, daha önce de [yazdığım](2010-02-openntf-lotus-notesdomino-icin-acik-kaynak-yazilimlar.md) gibi önemli bir değişime gitti. Geçtiğimiz yıl tamamlanan bu yapıda OpenNTF kar amacı gütmeyen resmi bir şirket haline geldi. Bu organizasyonu yönetecek yönetim kurulu (Board of Directors) ise geçtiğimiz yıldan bu yana seçimle belirleniyor.

Sistem biraz karışık. Yönetim Kurulu 9 üye temsilcisi (Member Director) ve 3 katılımcı temsilcisinden (contributor director) oluşuyor. Üye temsilcileri, OpenNTF'e üye olan 31 şirketin temsilcileri arasından seçilirken tüm katılımcılar üç ek üye gönderebiliyorlar. İlk seçim geçtiğimiz yıl yapılmıştı. En fazla oy alan 5 üye temsilcisi iki sene, diğer dördüyle birlikte katılımcı temsilcileri bir yıl süreyle görevlendirildi. Bu yıl, süresi dolan yedi üye için seçim yapıldı.

Şirketim Developi, [geçtiğimiz yıl OpenNTF birliğine katılmıştı](2011-08-developi-bilgi-sistemleri-openntf-birligine-katildi....md "developi-bilgi-sistemleri-openntf-birligine-katildi....htm") ve ben de geçtiğimiz ay başlayan seçim sürecinin sonucunda bir yıl boyunca yürüteceğim 'Member Director' pozisyonuna getirildim.

Bir haftalık uzun ABD seyahatim sonrası bu güzel haberi almak iyi oldu. Boston'da katıldığım ama ne yazık ki içeriği hakkında konuşamayacağım "Social Business Leadership Alliance" konferansında gördüklerimden sonra OpenNTF'in öneminin her geçen gün biraz daha artacağına emin oldum. Bu yüzden yönetim kuruluna girmek benim için büyük bir onur.

Tek kötü yanı, bundan sonra yarışmalara katılamayacak olmam :)))

Türkiye'den daha fazla katılımcı bekliyorum. Benden bu konularda yardım istemekten çekinmeyin.
