---
authors:
  - serdar

title: "Lotus Sametime: Yeni versiyonda neler bekleniyor..."

slug: lotus-sametime-yeni-versiyonda-neler-bekleniyor...

date: 2011-01-31T20:25:56+02:00

---

Bugünkü açılışta Lotus Sametime Next üzerine de bazı ipuçları verildi...
<!-- more -->
Daha önce uğraşanlar bilir; Lotus Sametime 8.5.x versiyonunda toplantılara web üzerinden katılanlar ses ve görüntü yayınından faydalanamıyordu. Benzer şekilde Sametime istemcileri firewall dışından sesli ve görüntülü konuşmalara dahil olamıyordu çünkü kullanılan protokoller NAT-traversal değildi.

Şimdi, Lotus Sametime Next, browser-tabanlı toplantılarda ses/görüntü desteğini sunacak ve firewall dostu yayın yapabiliyor olacak. Toplantı istemcisinde bazı geliştirmeler de geliyor. Örneğin moderasyon desteğiyle daha güvenli toplantılar mümkün olabilecek.

Bitmedi, yeni versiyon başka gelişmeler de vadediyor...

En önemlisi; bant genişliği yönetim araçları... Bu araçlar ses ve görüntü yayınının kalitesini otomatik olarak ayarlıyor ve ağ verimliliğini arttırıyor. Mevcut durumda belli bir kalite belirliyor ve bunu sistem açıkken değiştiremiyorduk. Oysa yeni versiyonda belirli iletişimleri (örneğin yönetim kurulu toplantılarını) önceliklendirmek mümkün olacak.

Polycom, Radvision gibi üçüncü parti ses/video konferans sistemleriyle entegrasyon olanağı da beklenen yeniliklerden. Bu ürünleri kullananlar aynı ekipman ve altyapıları Sametime toplantılarına katılırken de kullanabiliyor olacaklar.

Son olarak, Lotus Sametime Next mobil istemcilerde biraz makyajlanıyor. Nokia, iPhone, Blackberry ve tabletlerde native istemci geliştirilmesi, Blackberry için toplantı istemcisi ve akıllı telefonlarla sametime istemcisi için geliştirilmiş telefon entegrasyonu planlar arasında.

Kötü haber şu: Sametime Next, 2011'in ikinci yarısında bekleniyor. Biraz geç ama umarım beklemeye değer...
