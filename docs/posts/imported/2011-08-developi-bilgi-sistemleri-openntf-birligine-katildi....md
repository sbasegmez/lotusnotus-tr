---
authors:
  - serdar

title: "Developi Bilgi Sistemleri, OpenNTF Birliğine katıldı..."

slug: developi-bilgi-sistemleri-openntf-birligine-katildi...

date: 2011-08-04T06:17:00+02:00

---

Güzel haberler devam ediyor... **Developi Bilgi Sistemleri** olarak **OpenNTF Alliance** 'a kabul edildiğimizi duyurmak istedim. OpenNTF'in duyurusu [burada](http://www.openntf.org/blogs/openntf.nsf/d6plinks/BELT-8KDUM7)...
<!-- more -->
[![Image:Developi Bilgi Sistemleri, OpenNTF Birliğine katıldı...](../../images/imported/developi-bilgi-sistemleri-openntf-birligine-katildi-M2.jpeg)](http://www.openntf.org/)

Peki ne demek oluyor bu? Son yazımdan kopyalayacağım, ama biraz OpenNTF'den bahsetmiştik daha önce.

OpenNTF, 2002 yılında Lotus topluluğundan Bruce Elgort, Nathan T.Freeman gibi isimlerin önderliğinde kurulan açık kaynak kodlu uygulama geliştirme platformu. Zaman içinde Lotus topluluğu tarafından geliştirilen yüzlerce uygulamaya ev sahipliği yapan OpenNTF, birkaç yıl önce fikri haklar ve yönetişim (governance) konularında organize edilmiş ve geçtiğimiz ay itibariyle kar amacı gütmeyen bir şirket halini almıştı.

OpenNTF, farklı seviyelerde katılım modelini benimsiyor. Kayıt olmadan uygulama ve kodları indirebilir, kayıtlı kullanıcı olarak projelere yorum, özellik isteği gibi katkılarda bulunabilirsiniz. Katılımcı (contributor) seviyesinde projelere geliştirme desteği verebilir veya yenilerini yaratabilirsiniz. Üyelik ise kurumsal bir seviyedir. Yeni üyelikler yine üyeler tarafından belli sürelerde seçilen yönetim kurulu tarafından onaylanıyor.

Ben açık kaynak kod organizasyonlarına çok önem veriyorum. Bir iki bukle kod indirelim, projelerimizde bu kodları kullanalımdan ziyade bu yazılıma gönülden bağlı geliştiricileri biraraya getirmesi, global bir topluluğun iletişimi ve birlikteliğini sağlaması ve teknoloji etrafındaki bilgi bariyerini düşürmesi açısından önemli OpenNTF. 9 yaşına ulaşmış olan organizasyon uzun süreden beri Lotus topluluğunun anahtar bir parçası durumunda.

Eğer Developi gibi Lotus teknolojilerine odaklanmış çalışan bir şirketseniz, OpenNTF'i kurumsal düzeyde desteklemeyi, bu konuda sorumluluk almayı ve bu vizyonu yerel ekosistemde de yaygınlaştırmak için çalışmayı; hem teknolojinin kendisine, hem de pazara yapılan önemli bir yatırım olarak görmelisiniz, öyle de görüyoruz...

Tüm Lotus profesyonellerini ve iş ortaklarını bu gemiye bekliyoruz..
