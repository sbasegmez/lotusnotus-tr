---
authors:
  - serdar

title: "LotusLive Symphony duyuruldu..."

slug: lotuslive-symphony-duyuruldu...

date: 2011-01-31T18:09:58+02:00

---

Lotusphere 2011 bugünkü açılış töreniyle başlamış oldu... [Açılış törenini mutlaka izleyin](http://livestre.am/B8iU)... Önemli duyurular bekliyordum ama 'önemli' lafı biraz az kaldı. Çok güzel gelişmeler var.
<!-- more -->
Daha önce "collaborative editing" konusunda çok yazdım. Sosyal yazılımların önemli bir parçası olan bu konuda IBM'in sağlam bir çözümü bulunmuyordu. Özellikle rakiplerin Groove (Sharepoint Workspace, Microsoft tarafından alındı), DocVerse (Google tarafından alındı) ve benzerleri düşünülürse...

Fakat, şimdi durum farklı...

Bugünün önemli duyurularından birisi "**LotusLive Symphony** ", ya da daha önce bilinen adıyla Project Concord idi. Ne olduğuna dair video'yu [Ed Brill'in yazısında](http://www.edbrill.com/ebrill/edbrill.nsf/dx/lotusphere-2011-introducing-lotuslive-symphony) bulabilirsiniz. Görünüşe göre 1-2 hafta içinde [Greenhouse.Lotus.com](http://greenhouse.lotus.com/) ile görücüye çıkacak yeni sürüm, bu yıl içerisinde LotusLive'da hizmete açılacak...

LotusLive Symphony ile ilgili ilk dikkat etmemiz gereken şey, olayın basit bir 'çevrimiçi kelime işlemci' olmadığı. Bu modül gerçek zamanlı interaktif bir içerik aracı haline gelmiş. Gerçek zamanlı birlikte içerik oluşturabiliyor, canlı section'lar oluşturabiliyor ve içerik temelli farkındalık sunabiliyor.

IBM muhteşem bir araç yaratmış.

**...ve görünen o ki Microsoft Groove, 2011 itibariyle tarih olmuştur. Sıra sende, Ray Ozzie :))**
