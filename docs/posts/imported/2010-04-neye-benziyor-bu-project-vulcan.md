---
authors:
  - serdar

title: "Neye benziyor bu Project Vulcan?"

slug: neye-benziyor-bu-project-vulcan

date: 2010-04-10T20:00:00+02:00

---

Bundan bir kaç ay önce [](2010-01-project-vulcan-lotus-notes-ve-gelecegi.md "Project Vulcan: Lotus Notes ve Geleceği")Project Vulcan: Lotus Notes ve Geleceği konulu blogumda heyecan verici bir projeden bahsetmiştik.

O zaman sunulan demo, pek kaliteli değildi ve ürünün neye benzediğini yalnızca Lotussphere ziyaretçileri görebilmişlerdi. Geçtiğimiz hafta yapılan Sales Academy toplantısında Avrupa'dan gelen IBM'ciler bu videoyu da paylaştılar bizimle.
<!-- more -->


Video'da dikkat çekici bazı özellikler var. Öncelikle korktuklarımın aksine Project Vulcan yalnızca bir web arabirimi değil. Aynı arabirimi web için de Lotus Notes için de tasarlamışlar ve görüldüğü kadarıyla aralarında hiç bir fark yok.

İkincisi yıllardır klasik frame-by-frame yapısından sıkıldığımız ana sayfanın yerine güzel bir mash-up sayfa geliyor. Bu sayfa da takımlar ve ağlar düzeyinde bir işbirliği arabirimi olarak tasarlanmış.

Arabirimi daha önce Google Wave ile karşılaştırmıştık. Fakat görüldüğü kadarıyla Project Vulcan daha ciddi bir arabirim hissi veriyor. prezentasyonları indirmeden görebilmek, Wave'in video gösteriminden daha yararlı bana kalırsa (E-mail'la pek video transfer edilmiyor nitekim :)).

Ayrıca '**her şeyi tek ekrandan görmeliyim** ' benim ezelden beri rahatsız olduğum bir yaklaşım. Facebook'un kullanımını video paylaşım sitesine indirgeyen sorunun bu olduğunu düşünmüşümdür hep. Google Wave'de de bu hava var biraz. Oysa Project Vulcan, gerektiği durumda Mail, Calendar gibi normal içeriklere de odaklanabilmeyi sağlıyor. Bu özellik kullanıcı kabullenmesi açısından eski dünyayı da sunabiliyor olmak adına çok önemli.

Project Vulcan için beta dağıtımın yıl sonuna doğru gerçekleşmesi bekleniyor. Heyecanla bekliyoruz... Ürünle ilgili kısa bir [sunumu](http://www.lotusturkiye.org/lotus/mypoc?uri=dm:532c3f0042121d8d8fcbaf7f2d372d09&verb=view)da Lotus Türkiye Kullanıcı Grubu'nda paylaştım.
