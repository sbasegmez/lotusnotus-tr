---
authors:
  - serdar

title: "İyi haber (!): Lotus Quickr Entry tarih oldu..."

slug: iyi-haber-lotus-quickr-entry-tarih-oldu...

date: 2010-11-05T11:03:05+02:00

---

Dün farkettim ki, Lotus Quickr Entry 8.5 diye bir paket Passport Advantage sitesinde yok... Bu ürün (ya da hak) sessizce kaldırılmış. Bu konuda herhangi bir duyuru da bulamadım.

Ama sinirlenmeye gerek yok. Çünkü, dedikodulara göre, daha iyi bir ürün yolda...
<!-- more -->
Her şey iki yıl önce çıkan bir spekülasyonla başlamıştı. Lotus Quickr'ın kısıtlı bir versiyonu tüm Domino kullanıcılarına ücretsiz olarak sunulacaktı. Quickr Entry'nin değer yaratacak bir ürün olmadığını düşündüm hep. Herkes kişisel bir doküman yönetim aracı bekliyordu. Fakat ortaya çıkan ürün, büyük dosyaların e-mail yerine daha kolay paylaşılmasını sağlayan basit bir dosya deposuydu. Bazı durumlarda çok kullanışlı olabileceğini kabul ediyorum fakat kategorizasyon yok, yorumlama yok, etiketleme yok, versiyonlama yok? Hiç yoktan iyi midir?

Şu anda Lotus Domino kullanıcıları yalnızca Lotus Quickr Entry 8.2 versiyonunu kullanabiliyorlar.

Kimsenin bundan bahsetmemiş olması da beni şaşırttı. Google'da, planetlotus.org'da ve ibm.com'da araştırdım ve bir detay bulamadım.

Neyse, (daha iyisi olacağını düşündüğüm) ikame bir ürün yolda... Hatta kalın :)
