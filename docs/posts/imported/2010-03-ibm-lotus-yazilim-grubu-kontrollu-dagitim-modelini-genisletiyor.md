---
authors:
  - serdar

title: "IBM Lotus Yazılım Grubu Kontrollü Dağıtım Modelini Genişletiyor"

slug: ibm-lotus-yazilim-grubu-kontrollu-dagitim-modelini-genisletiyor

date: 2010-03-04T08:48:07Z

---

Daha önce yazdığım [](2010-02-ibm-yazilim-grubu-kontrollu-dagitim-modeline-gecti.md "IBM Yazılım Grubu Kontrollü Dağıtım Modeline Geçti")IBM Yazılım Grubu Kontrollü Dağıtım Modeline Geçti konulu blogda kontrollü dağıtım modelinin müşteriler ve Lotus uzmanları için neler getireceğinden bahsetmiştik.

Lotus ürünleri, bir kaçı hariç bu modele dahil edilmemişti. Şimdi gelen duyurular bu konudaki takvimi de açıklığa kavuşturmuş oldu.
**<!-- more -->
Lotus Connections** , **Lotus Quickr** ve **Lotus Sametime** ; 1 Temmuz itibariyle programa dahil oluyor. Gerekli sertifikasyonlara sahip olmayan çözüm ortakları 1 Temmuz 2010 tarihinden itibaren bu ürünleri satamayacaklar. **Diğer Lotus ürünleri ise 1 Ocak 2011 itibariyle programa dahil ediliyorlar.**

Bu çok stratejik ve önemli kararın, daha önce belirttiğim gibi, çözüm ortaklarının yetkinliklerinin yeterli olmamasının yol açtığı problemleri çözmek için önemli bir adım olduğunu düşünüyorum. Ama burada kararın Lotus uzmanları üzerindeki etkisini de görmek gerekiyor.

Lotus yazılımları ile ilgili tecrube sahibi olmak Türkiye'de düşünüldüğünden daha değerli bir özellik aslında. Kontrollü dağıtım sonrasında alınması çok zor olan sertifikasyonlar değeri ölçülemez hale gelecek. Örneğin Lotus Domino eğitimi almadan sertifikasyon sürecinden geçebilirsiniz. 6 ay ile 1 sene arasında Lotus Domino üzerinde çalıştıysanız, bir kaç örnek test satın alır ve sınavları geçersiniz. Hiç olmadı evinizdeki bilgisayara kurup merak ettiğiniz her şeyi deneyebilirsiniz.

Fakat Lotus Connections uygulamasını evinizdeki bilgisayara kuramazsınız. minimum iki adet yüksek RAM'li sunucuya ve bir kaç güne ihtiyacınız var. Herhangi bir şirkette kurulu sistem üzerinde de çalışamazsınız, kimse izin vermez. Bu sertifikayı almanızın tek yolu eğitimden geçmektir ve bu eğitim de yılda 1 ya da 2 kez açılır. Benzer bir durum Lotus Quickr ya da Lotus Sametime Advanced ürünleri için de geçerli. Böyle bir sertifikanın ne kadar değerli olduğunu siz de tahmin edebilirsiniz artık.

Bir çok uzmanın sertifikasyona gerekli önemi vermediğini görüyorum. Eğitim almıyorsanız bile Prometric merkezlerinden belli basit testleri alarak mevcut bilgi birikiminizi sertifikaya dönüştürmenizi öneririm.

Sektöre yeni giren veya kariyerinin başında yönlendirilme ihtiyacı duyanlar için kullanıcı grubu üzerinden de destek vermeye çalışacağız. [Lotus Türkiye Kullanıcı Grubu](http://www.lotusturkiye.org/)'nun amaçlarından birisi de bu.
