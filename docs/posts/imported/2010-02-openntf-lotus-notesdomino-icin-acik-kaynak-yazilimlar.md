---
authors:
  - serdar

title: "OpenNTF : Lotus Notes/Domino için Açık Kaynak Yazılımlar"

slug: openntf-lotus-notesdomino-icin-acik-kaynak-yazilimlar

date: 2010-02-03T18:15:52+02:00

---

[OpenNTF](http://www.openntf.org/) sitesi IBM'in açık kaynak stratejisi doğrultusunda oldukça önem kazandı. IBM, geçtiğimiz aylarda açıkladığı bir [program](http://www.openntf.org/blogs/openntf.nsf/D6Plinks/NHEF-7WMJBV) dahilinde Lotus Notes/Domino 8.5.1 versiyonunda kullanılan 8 önemli veritabanının tasarımlarını Apache lisansıyla halka açmıştı. Bu sekiz veritabanı;

* Mail (mail85.ntf)
* Personal Address Book (pernames.ntf)
* TeamRoom (teamrm7.ntf)
* Notebook (notebook8.ntf)
* Domino Blog (dominoblog.ntf)
* Doc Library (doclbw7.ntf)
* Widget Catalog (toolbox.ntf)
* Eclipse Update Site (updatesite.ntf)

<br />

Bunun anlamı, halka açılan veritabanlarının açık kaynak topluluğu tarafından geliştirilmesi demek. Tabi yapılan geliştirmelerin sonu belirsiz. IBM, bu geliştirmeleri gelecek versiyonda dahil edip etmeyeceğini net bir şekilde açıklamıyor. Bu veritabanlarıyla ilgili destek talepleri ve geliştirme önerileri halen IBM Support'un ilgi alanında olacak.

Amaç, yapılan katkıların ürünü geliştirmesinden ziyade son kullanıcıların bu şablonları kullanarak yeni uygulamalar yaratmalarına izin vermek gibi görünüyor. Örneğin şu an izlediğiniz blog'a Türkçe karakter desteğini eklememiz bu açılım sayesinde gerçekleşti.

OpenNTF bu yeni yapıda amatör desteklenen bir web sitesi iken profesyonel olarak yönetilen bir organizasyon halini aldı. Sitede biraz dolaşırsanız ne demek istediğimi anlayacaksınız. Her seviyede katkıda bulunacak kullanıcıların veya kurumların kabul süreçleri ve uyması gereken kurallar ayrıntılarıyla belirtilmiş.

Yine konu nereden nereye geldi. Bu yazıyı yazarken amacım OpenNTF'in **ayın projeleri** ödülünü haber vermekti. Bu [linkten](http://www.openntf.org/blogs/openntf.nsf/d6plinks/NHEF-82B85C) de inceleyebileceğiniz gibi iki sidebar uygulaması ayın uygulaması seçildi.

* [Task Management](http://www.openntf.org/Projects/pmt.nsf/ProjectLookup/Task%20Management) (Geliştiren: [Pavone](http://www.pavone.com/))
* [File Navigator](http://www.openntf.org/Projects/pmt.nsf/ProjectLookup/File%20Navigator) (Geliştiren: [Rene Winkelmeyer](http://blog.winkelmeyer.com/web/blog.nsf))

<br />

Bu konuya tekrar geleceğiz...
