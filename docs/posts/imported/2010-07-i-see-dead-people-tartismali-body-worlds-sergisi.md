---
authors:
  - serdar

title: "I see dead people: Tartışmalı Body Worlds sergisi"

slug: i-see-dead-people-tartismali-body-worlds-sergisi

date: 2010-07-19T07:18:03Z

---

Haftasonu, sansür yürüyüşü öncesi İstanbul Modern'deki [Body Worlds İstanbul](http://bodyworlds-istanbul.com/)sergisine gittim...
<!-- more -->
Body Worlds (veya Almanca Körperwelten), 'plastination' adı verilen özel bir teknikle korunmuş insan vücutlarının ve parçalarının, kemiklerden organlara kadar anotomik yapılarının gösterildiği bir sergi. Organizasyonu geliştiren ve yaygınlaştıran ise Alman anotomist Gunther von Hagens, aynı zamanda kullanılan plastinasyon yönteminin mucidi.
![Image:I see dead people: Tartışmalı Body Worlds sergisi](../../images/imported/i-see-dead-people-tartismali-body-worlds-sergisi-M2.jpeg)
Sergi çok tartışma yaratıyor. Bunun iki nedeni var. Birincisi yaşamayan insanların vücutlarının bir sanat objesi olarak sergilenmesinin etik olup olmadığı yönünde. Her ne kadar organizasyonun arkasındaki vakıf popüler bilim kozunu öne sürse de, sergi bir çok dini grubu ve insan hakları organizasyonunu rahatsız ediyor. İkinci konu biraz mide bulandırıcı. Gunther von Hagens, akıl hastanelerinde ölen insanların veya Çin'de idam edilen mahkumların vücutlarını izinsiz kullanmakla suçlanıyor. Suçlamalar çok ciddi olmakla birlikte, soruşturmalar genellikle sonuçsuz kalmış durumda. Çünkü 'vücut bağışçıları' ile ilişkinin gizliliği, bu tip soruşturmaları engelleyici bir durum olarak öne sürülüyor.

İki doktorun çocuğu olarak tıp, biyoloji ve anatomiyle çocukluğumdan bu yana ilgiliyimdir. Daha küçük bir çocukken evdeki tıp kitaplarını okur ve sonu gelmeyen sorumlarımla babamı delirtirdim. Neden bir doktor olmadığımı halen merak ederiz :)

Bu haftasonu, vücudun derinliklerine bakma fırsatı buldum. Dalak, karaciğer, beyin veya kalbin resimlerine bakmak ayrı bir şey fakat gerçeğini görmek inanılmaz heyecan verici bir deneyim oldu.
