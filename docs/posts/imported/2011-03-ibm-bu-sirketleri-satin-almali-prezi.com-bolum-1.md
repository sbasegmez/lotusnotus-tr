---
authors:
  - serdar

title: "IBM bu şirketleri satın almalı: Prezi.com (bölüm 1)"

slug: ibm-bu-sirketleri-satin-almali-prezi.com-bolum-1

date: 2011-03-24T11:00:00+02:00

---

Bugün yeni bir yazı dizisi başlatıyorum...

IBM, satınalmalarla büyümek üzerine kurduğu güzel bir strateji izliyor. Bu sayede ürün portföyünü hızlı geliştirmek mümkün oluyor. Eğer yeterli finansal gücünüz varsa ve farklı şirketleri aynı şemsiye altında yönetebiliyorsanız, 'Satınalmalarla büyüme' stratejisi önemli avantajlar sunabilir.
<!-- more -->
Fakat, bu iki ucu pis bir değnek olabilir. Efsane 'başkan' Louis V. Gerstner'in de belirttiği bir konu önemli: Bir yazılım şirketini aldığınız zaman, eğer beyin adam ayrılırsa ciddi problemleriniz var demektir.

Neyse, bunu tartışacak değilim :)

LUGTR2011 konferansında, Özgür Uçkan ve Denis Şener, "[İş, hem de sosyal!](http://prezi.com/ylanimabujl0/is-hem-de-sosyal/)" konulu güzel bir sunum yaptılar. Temel noktaları, BT endüstrisinin çok temel problemlerini çözememiş bir durumdayken 'Sosyal iş' ya da 'sosyal davran, iş yap' mottosunun hayatları çok daha karmaşık hale getireceği idi. Bu kaçınılmaz yolun izlenmesi gerekiyor, o ayrı...

Bir çok insan, Özgür ve Deniz'in prezentasyon tekniğine de hayran kaldı. Sunum esnasında [prezi.com](http://prezi.com/) aracını kullanmışlardı. Prezi'nin ne olduğunu kendi sitesindeki şu tanımla açıklayalım;

> "...Sunumlar, slaytların keşfinden bu yana 50 yıl içinde pek evrilmediler. Fakat Prezi bunu değiştiriyor. Prezi, fikirlerinizi bir alana getiriyor, onları birbirleriyle ilişkilendirmenize izin vererek size ve izleyicilerinize bağlantı kurmanızı sağlıyor. Büyük resme bakın ve detaylar için yakınlaştırın..."

<br />

Sunum arasında Özgür'le sohbet etme imkanı buldum. Kendisinin, yeni nesil üretkenlik (productivity) yazılımlarında olmazsa olmaz bir parçanın 'Mind-mapping' araçları olacağı yönündeki fikrine katılıyorum. Prezi, 'mind-mapping' aracıyla sunum tekniklerini birleştiren güzel bir örnek.

Sevgili IBM, böyle bir araca ihtiyacımız var :)))
