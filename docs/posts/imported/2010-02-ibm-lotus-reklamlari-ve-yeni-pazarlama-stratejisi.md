---
authors:
  - serdar

title: "IBM Lotus Reklamları ve Yeni Pazarlama Stratejisi"

slug: ibm-lotus-reklamlari-ve-yeni-pazarlama-stratejisi

date: 2010-02-02T14:14:17+02:00

---

Biz pek hissetmedik ama IBM, Lotus Notes'un 8 versiyonunu çıkardıktan sonra belirgin şekilde farklı bir reklam/pazarlama stratejisi geliştirdi.

**Sosyal Medya**

IBM sosyal medya araçlarını bir süredir çok iyi kullanıyor. Partner'larını ve çalışanlarını Twitter, Friendfeed ve blog'lar konusunda teşvik ediyor. DeveloperWorks sitesini **Lotus Connections** uygulamasıyla tekrar oluşturarak uygulama geliştiricilerden oluşan ekosistemi arasında geniş bir **sosyal ağ** oluşturmaya çalışıyor. Benzer bir girişimi de PartnerWorld sitesinde iş ortakları için gerçekleştiriyor. Kullanıcı gruplarını teşvik ediyor ve çok üst düzeydeki yöneticilerinin İspanya, Türkiye, İzlanda gibi ülkelerdeki LCTY (**Lotussphere Comes To You** ) organizasyonlarına katılımını sağlıyor. Örneğin [Ed Brill](http://www.edbrill.com "Ed Brill") 2008 yılında ülkemizi ziyaret etmişti.

**Kampanyalar**

Lotus Notes/Domino 8.5 versiyonunun çıkışıyla birlikte çok geniş bir coğrafyada başlatılan "[**Lotus Knows**](http://www.ibm.com/software/lotus/lotusknows/)" kampanyası ülkemizde duyulmasa da oldukça ses getirmişti. Örneğin sürekli izlediğim [IdeaJam](http://ideajam.net/ideajam/p/ij.nsf) sitesi bu kampanyayla başlatılan geniş katılımlı bir beyin fırtınası (brain storming) aktivitesinin sonucudur.

**Reklamlar**

"Lotus Knows" kampanyasının devamında başlayan reklam kampanyaları, Lotus yazılımlarının son kullanıcı gözündeki imajını düzeltmek, Lotus Symphony gibi ürünlerin algısını değiştirmek gibi amaçlar taşıyor. Örneğin [Jet Reklamı](http://www.funnyplace.org/stream.php?id=14147) bunlardan birisi.

Müşterilerimde karşılaştığım önemli bir sorun son kullanıcı direnci oluyor. Bu konuda Outlook'un son kullanıcı gözündeki algısal üstünlüğü bir çok zaman uygulamalara önemli bir direnç yaratıyor. Toplam sahip olma maliyetinin düşürülmesi son kullanıcı direncine çoğu zaman yenik düşüyor.

Bu strateji değişikliğinin Türkiye'den de geçmesi dileğiyle...
