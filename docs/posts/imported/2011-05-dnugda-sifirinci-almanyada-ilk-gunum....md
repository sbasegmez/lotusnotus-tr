---
authors:
  - serdar

title: "DNUG'da sıfırıncı, Almanya'da ilk günüm..."

slug: dnugda-sifirinci-almanyada-ilk-gunum...

date: 2011-05-18T22:32:44+01:00

---

Twitter'dan izleyenlerin farkettiği gibi DNUG (Almanya Notes Kullanıcı Grubu) konferansı için Almanya'ya geldim bugün.

LUGTR 2011 sonrası (biraz geç de olsa) diğer kullanıcı grubu organizasyonlarını görmek için tura çıkmıştım. Bunun için birbirinden çok farklı iki organizasyon seçtim: UKLUG ve DNUG...
<!-- more -->
Şu ana kadar ki izlenimim, DNUG konferansı bir kullanıcı grubu aktivitesinden çok, sanki Avrupa Lotussphere'i gibi duruyor. Ajandaya baktığımızda çok profesyonel ve teknik açıdan çok zengin bir aktivite var...

Sıfırıncı gün sunumları (özel ilgi grupları oturumları) için epey geç kaldım bugün. Ama IBM'in Social Business duyurularını yaptığı toplantının canlı yayınına yetiştim. (Lotus) Sametime 8.5.2 duyurusu yapıldı (ki web tabanlı A/V toplantıları gibi beklenen özellikler daha önce de [](2011-01-lotus-sametime-yeni-versiyonda-neler-bekleniyor....md "lotus-sametime-yeni-versiyonda-neler-bekleniyor....htm")yazdığım gibiydi).

(Lotus) Connections'ın yeni versiyonu da duyuruldu. Bu aralar bolca blog göreceksiniz bu konuda. 'Idea Generation' özelliği dikkat çekiciydi. Teknik olarak basit bir şey olmasına rağmen (basit bir tartışma forumuna oylama özelliği eklenmiş) çok önemli bir problem hedef alınmış...

Açılış resepsiyonunda Alman iş ortakları ve profesyonelleriyle iyi zaman geçirdim. Bu derece büyük bir konferansın Alman olmayan katılımcılara yabancı olması da şaşırtıcıydı benim için.

Bir kaç cümle de Bonn şehri için...

Benim gibi bir Türk için Bonn çok ilginç bir şehir. O kadar düzenli ki uçaktan aşağıya baktığınızda Sim City ya da Sim Earth oyunu oynuyor gibisiniz. Trende bilet kontrolü olmaması, caddelerin inanılmaz temiz ve sakin olması gibi detaylar da ayrı... Klasik Alman mimarisini her tarafta görebildiğiniz yeşil mi yeşil bir şehir...

Ama Almanca bana göre değil. Bir tek kelime bile aklımda tutamıyorum. Neyse ki her tarafta Türkçe uyarı levhaları var buralarda :)

Alman'ların İstanbul'u ve Almanya'yı ne kadar sevdikleri de ayrı bir not tabi...

Yarından itibaren başlayacak DNUG oturumları için heyecanlıyım. Blog ve tweet kanalıyla bir şeyler iletmeye çalışacağım.
