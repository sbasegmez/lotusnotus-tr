---
authors:
  - serdar

title: "Uzun bir yolculuk: Kullanıcı Grubu Konferansı..."

slug: uzun-bir-yolculuk-kullanici-grubu-konferansi...

date: 2011-03-19T15:34:00+02:00

---

**25-Kasım-2010**

[Lotus Türkiye Kullanıcı Grubu](http://www.lotusturkiye.org "Lotus Türkiye Kullanıcı Grubu") yönetim ekibi olarak 2011 başında bir konferans düzenleme konusunu konuşuyoruz. Konuk konuşmacı listesi oluşturduk. Konuşmacıları ve diğer detayları takip etme görevi benim...

**30-Kasım-2010**
<!-- more -->
Tüm üyelere geniş bir duyuru yayınladım. Küçük bir anket yaptık. Beklentiler ve geribildirimler bizim düşüncelerimizle örtüşüyor. Konuyla ilgili bir blog yazdım. Tepkiler olumlu. Biz de umutluyuz...

**10-Aralık-2010**

Sapanca'da iş ortakları toplantısındayım. Tüm CEE IBM ekibi burada. Konferans üzerine konuşuyoruz. Herkes heyecan içinde.

**13-Aralık-2010**

Ed Brill'e uzun bir mesaj gönderdim ve konferansa davet ettim. Pek umudum yoktu ki, iki saat sonra cevap geldi: "Neden olmasın?" Ekip düzenlemeleri yaptı ve tarihimiz belli oldu.

**22-Aralık-2010**

Uffe de katılacağını onayladı. Sosyal İş konusunda konuşacak. Bu da muhteşem oldu.

Konferansı, Ed'in katılımını ve oturum başvurularının başladığını duyurduk. Şu ana kadar heyecan dorukta.

**27-Aralık-2010**

IBM Ana sponsor olacağını bildirdi. Bu son aşamaydı. Şimdi bir konferans düzenleme zamanı...

Bugün yeni sunucumuzu postaladılar. Index ve Medyasoft sağolsun... Paul Mooney, ILUG'dan yardım elini uzattı. Web sitesi şablonunu aldık, sponsorluk konusunda bilgilendik. Harika!

**3-Ocak-2011**

Yeni yıl heyecanlı başladı. IBM Pazarlama ile rakamları ve konferans merkezini görüştük. Durumu sahiplenmeleri muhteşem. Bir de akademik köşe organize etmeye karar verdik.

Konferans ana sayfası yayında. Ed halen sabırla mesajlarımı cevaplıyor, taleplerimin sonu gelmiyor :)

**12-Ocak-2011**

Sponsorluk çalışmaları resmen başladı... Henüz cevap yok.

**21-Ocak-2011**

Oturum başvuruları sona erdi. Kötü haber: Sadece bir başvuru var. İlk hayal kırıklığı...

**25-Ocak-2011**

Konferans alanını görmeye gittik. Çok güzel görünüyor.

Her gün yeni bir mesaj alıyorum üyelerden. Herkes sabırsızlıkla kayıtların açılmasını bekliyor.

**4-Şubay-2011**

Lotusphere bitti, şimdi sponsorluklar için son çaba. Bu sefer geri dönüşler olumlu...

**7-Şubat-2011**

Üç sponsor tamam şu ana kadar. Ne kadar daha lazım? Daha var...

Jürgen ile temas kurduk, katılacak. Bu ihtiyacımız olan oturumdu.

**14-Şubat-2011**

Sevgililer günü hediyesi: Sponsorluklar tamam! Paramız var artık. Kayıtları açabiliriz :)

Son konuşmacılarımız Özgür ve Denis onay verdiler... Halen teknik oturum sorunumuz var. Kimse yapmak istemiyor :(

**2-Mart-2011**

Tüm oturumlar tamam. Bu gerçekten çok zor oldu...

Basın bültenlerini dağıttık. Ne haber çıktı, ne de arayıp soran oldu. İkinci hayal kırıklığı...

Kayıtlar da kötü gidiyor. Bugünden daha umutsuz olduğumu hatırlamıyorum...

**6-Mart-2011**

IBM katılımı arttırmak için elinden geleni yapıyor...

**14-Mart-2011**

Afişler hazır... Konferans alanına son ziyaret. Katılım dışında herşey yolunda. Biraz depresyona giriyoruz...

**16-Mart-2011**

Son gece... Teknik ekip müthiş bir iş çıkardı. Ses, görüntü, kamera tamam. Bir çanımız eksik... Ali garanti verdi: "Gerek yok!"

Kayıtlar fena değil. Biraz daha iyiyiz bugün. Heyecan dorukta!

**17-Mart-2011**

Budur! Bugün başlıyoruz. Tükenmiş durumdayım. Neyse, buna değer.

Hatta kalın. Bir kaç yazı daha çıkar buradan :)))
