---
authors:
  - serdar

title: "Lotusphere'den fragmanlar geliyor..."

slug: lotusphereden-fragmanlar-geliyor...

date: 2011-01-28T16:46:46+02:00

---

Ed Brill, Orlando'ya ayak basar basmaz [bir yazı](http://www.edbrill.com/ebrill/edbrill.nsf/dx/lotusphere-2011-preview-and-goals)yazarak Lotusphere'den neler beklememiz gerektiğini anlattı.

Bildiğiniz gibi Lotus, yılın bu zamanlarında bütün duyuru kanallarını kapatır, yeni ürünleri dondurur ve Lotusphere'de bomba patlatmak adına konu biriktirir. Bakalım bu senenin konuları ne olacak.
<!-- more -->
Yazıdan çıkarımlarda bulunduğumuz fragmanlar var, onları paylaşalım. Birkaç kehanette de bulunacağım. Yazının bir çıktısını almanızda fayda var. Eğer çok fazla yanılgıya düşersem blogdan kaldırabilirim :)))

**Lotus Notes/Domino 9 geliyor...**
İlk olarak konferansta duyurmak isterdik ama Lotusphere önce davrandı :) Paranın gözü körolsun :)))

Bu yıl R9 versiyonunu bekliyoruz. Geçen yıl Project Vulcan ile ilgili bir takım ipuçları verilmişti. Takip ediyorsanız iki önemli açılım olduğunu zaten biliyorsunuz bu konuda. IBM, "Exceptional Work Experience" sloganı altında iş ortamlarında yenilikler peşinde iken "Exceptional Web Experience" ile özellikle şirketlerin uç birimlerinde devrim yapma peşinde.

Hemen heyecanlanmayın... Daha zaman var. Fakat duyumlarıma göre 8.5.3 planları tamam görünüyormuş. Burada iki güzel haber bekliyoruz. Birincisi, daha önce [Lotus Quick Entry tarih oldu](2010-11-iyi-haber-lotus-quickr-entry-tarih-oldu....md) diye yazdığımız ve alternatif bir uygulama yapılıyor diye haber verdiğimiz konu. Bu, sonunda açıklanacak, ama sürprizi bozmayalım. Gerçi yeni gelenin eskisini aratıp aratmayacağını birlikte göreceğiz. İkinci haberin sevdiğimiz bir Domino uygulamasının yeni sürümü olduğunu tahmin ediyoruz. Bu sürprizi de bozmayalım :)

**SONDAKİKA:** İkinci sürpriz açıklandı. Meşhur [TeamRoom uygulamasının XPages versiyonu](http://www.openntf.org/blogs/openntf.nsf/d6plinks/NHEF-8DKDMK) OpenNTF'de...

**LotusLive'a üç yeni sürüm geliyor...**
Geçtiğimiz yılın bomba konularından birisi LotusLive idi. Açıkçası ben bu konuda IBM'in bu derece dinamik olacağını tahmin etmemiştim. Yakın zamanda LotusLive Notes ile bulut bilişim zincirini tamamlayan IBM, üç yeni sürüm daha çıkartacakmış bu yıl.

LotusLive, IBM'in bulut bilişim çözümü. Son durumda LotusLive lisansına sahip olan şirketler yalnızca E-mail çözümüne değil, anından mesajlaşma, toplantı, aktiviteler ve küçük bir Lotus Connections modülüne sahip oluyorlar. LotusLive Notes ile mevcut altyapının da buluta bağlanması sağlanmıştı en son. Bakalım yeni sürprizler ne olacak.

Ben bir kaç aydır LotusLive kullanıyorum. Şunu söyleyebilirim, mesajlaşma istemcisi biraz eski moda. Sametime'ın yeni versiyonu yerine Unyte kullanılmış. Connections tarafında da epey bir geliştirmeye ihtiyaç duyuyor. Bu haliyle biraz beta versiyonu gibi görünüyor. Dolayısıyla burada epey bir genişleme bekleyebiliriz.

Bu konuyu Lotus markası dışında da takip etmekte fayda var. LotusLive görünen köy; ama daha fazlası var. Önümüzdeki haftalarda bu konuyu irdelemek istiyorum...

**SON DAKİKA:** LotusLive ile ilgili önemli gelişmeler oldu. Yeni jenerasyonda söylediğimiz gibi mesajlaşma istemcisinde ve Sametime tarafında gelişmeler dikkati çekiyor. [LotusLive Symphony](2011-01-lotuslive-symphony-duyuruldu....md) ile Domino geliştiriciler için yeni [bulut bilişim lisanslama modeli](http://www.edbrill.com/ebrill/edbrill.nsf/dx/lotusphere-2011-domino-applications-in-the-cloud) ise sürpriz gelişmeler...

**Mobilite yatırımları devam ediyor...**
Daha önce yazmıştım, Traveler, IBM'in çıkardığı en başarılı uygulama oldu. Bütün müşterilerim çok memnun.

IBM'in mobilite tarafındaki yatırımları biraz daha agresifleşecek gibi görünüyor. Ed, yazısında Traveler için yeni bir platform desteğinden bahsetmiş. Bunun muhtemelen Symbian'ın yeni versiyonları olabileceğini tahmin ediyoruz. Bu konudaki tartışmalar bir süredir [devam ediyordu](http://vowe.net/archives/012111.html).

IBM'in mobil uygulama geliştirme konusundaki yaklaşımını da ortaya koyması bekleniyor bu hafta. Bu kısımda Expeditor ile bir parlama olmuş ama geri adım atılmıştı. Hızlı uygulama geliştirme ile ilgili partner çözümleri (Teamstudio, RIM, Commontime...) epey yaygın bu konuda. IBM'in yaklaşımını henüz net olarak bilmiyoruz. Bakalım öğrenebilecek miyiz...

**Diğer konular...**
Symphony, Lotus Protector gibi ürünlerde yenilik yok. Zaten beklentimiz de yoktu. Symphony 3 daha kasım ayında çıkmıştı. Lotus Protector de zaten yeterince olgun bir ürün. Son çıkan Mail Encryption modülüyle önemli bir aşama kaydetmişti Protector. Bunlarla ilgili oturumları incelemekte fayda var sonrasında.

XPages ile ilgili sunumlar olacaktır. Fakat en önemli haber, Project Vulcan ile ilgili uygulama geliştirme senaryolarından örnekler verileceğini konusunda. Project Vulcan, ilk kez görücüye çıkacak demek oluyor bu... Bu sene basit bir [video](2010-04-neye-benziyor-bu-project-vulcan.md "neye-benziyor-bu-project-vulcan.htm") kesmez bizi :)

Ed'in yazısının dışında Lotus Sametime'ın yeni sürümüyle ilgili bir kaç gelişme bekliyoruz. Muhtemel bir 8.5.2 versiyonunda firewall uyumlu ses/video hizmeti, Web tabanlı toplantılarda ses/video kullanabilme ve iNotes ile Sametime Proxy entegrasyonu (bu zaten technical preview durumundaydı) gibi yenilikler olacağını tahmin ediyorum.

Quickr ve Connections konusunda da yenilik olacağını sanmıyorum. Bu ürünler daha yeni kasa değiştirdiler zaten. Webspheper Portal kısmında bir kaç şey beklemekte fayda var. Project Northstar kapsamında (Vulcan'ın portal yansıması diyelim) web 2.0 entegrasyonunun epey artacağı aşikar. Burada Lotus Mashup ve Lotus Forms ürünlerine dikkat etmenizi tavsiye ediyorum. Bu ürünler önümüzdeki dönem çok öne çıkacaklar. Kötü haber gibi olacak ama Lotus Workflow konusunda hiç bir şey olmayacak. Bu ürün Nisan ayında tamamiyle ölecek gibi görünüyor.

Son bir not da satış stratejisindeki ayrıntı üzerine. IBM bu yıl mid-market olarak tabir ettiğimiz ama ülkemizdeki müşterilerin %80'ini kapsayan bir segmente yönelik özel bir strateji kuruyor. Bu segmentte bulunan bir çalışansanız IBM sizi daha çok arayacak bu yıl :)))

Bu stratejinin ürünlerle de destekleneceğini tahmin ediyorum.Örneğin daha önce Websphere Portal'in bu segmentte çok rekabetçi fiyatlar sunduğunu hatırlatalım. Cognos Express'e de yakın zamanda gözatma imkanımız oldu, bu ürünü de incelemenizi tavsiye ederim.

Önümüzdeki bir hafta çok hareketli geçecek.... Görüşmek üzere...
