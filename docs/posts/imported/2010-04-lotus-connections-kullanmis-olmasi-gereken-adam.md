---
authors:
  - serdar

title: "Lotus Connections kullanmış olması gereken adam"

slug: lotus-connections-kullanmis-olmasi-gereken-adam

date: 2010-04-10T19:26:13+02:00

---

IBM'den Jean-François Chénier, Christopher C. Crummey'in 'gerçek hikayesi'nden yola çıkarak hazırladığı dört bölümlük seriyi paylaşmak istiyorum.
<!-- more -->
Öncelikle videoları YouTube haricinde bulamadım. Seyredemiyorsanız ktunnel veya opendns gibi araçlar kullanabilirsiniz. Bir de anlatıcımız çok hızlı konuşuyor. O yüzden kısaca özetleyeceğim ne döndüğünü :)

[**The man who should have used Lotus Connections 1**](http://www.youtube.com/watch?v=Kw2j0YOqKoo)

Patronunun patronuna beğendireceği bir müşteri sunumu hazırlayacak olan adamımız bu iş için kaç yazışma yaptığını ve kaç kez telefonla görüştüğünü anlatıyor.

<br />

<br />

[**The man who should have used Lotus Connections 2**](http://www.youtube.com/watch?v=q83utEQsHRM)

Patronu tarafından gala yemeğinde verilecek çevreci bir hediye bulmakla görevlendirilen adamımız bir kaç başarısız beyin fırtınasından sonra insanları fikir üretmek için nasıl seferber edebileceğini öğreniyor.

<br />

<br />

[**The man who should have used Lotus Connections 3**](http://www.youtube.com/watch?v=mfyXXfVXLGU)

Adamımızın patronu bu kez bir hafta sonra düzenlenecek bir dizi toplantıyla dışarıdan gelen birilerini etkileme görevi veriyor. Bu kez alt-alt bölüm yöneticilerini bir günlük bir programa sığdırmak ve onlardan kendilerini özetleyen bir takım bilgiler toplamak gerekiyor. Bu arada toplantı odalarını ayarlamasını istediği kişi peynir fondüsü patlaması dolayısıyla hastaneye kaldırılıyor, katılımcılar saatler konusunda kavga ediyor, ekli dosyalar yüzünden posta kutuları şişiyor vs.

<br />

<br />

[**The man who should have used Lotus Connections 4**](http://www.youtube.com/watch?v=ldwJW_0XIB0)

Bu video farklı bir tarzda. Adamımız orta yaş krizinde. Güzel bir Lamborghini gördükten sonra kendisine bir gümüş rengi parlak bir MacBook almaya karar veriyor. Tabi şirkette teknik servisten destek alamıyor ve bunalıma giriyor. Mutluluğu yine Lotus Connections'da buluyoruz :)
