---
authors:
  - serdar

title: "LotusNotus blogları E-Posta'nızda!"

slug: lotusnotus-bloglari-e-postanizda

date: 2010-09-29T15:13:33+02:00

---

LotusNotus.com sitesinde bir süredir blog yazıyorum. Zaman zaman ziyaretçi istatistiklerini kontrol ettiğimde Türkiye kaynaklı okuyucularımla ilgili ilginç bir şeyin farkına varıyorum.

İş yoğunluğum sebebiyle 1-2 haftalık ara verdiğimde yurtdışı kaynaklı ziyaretçi sayım keskin bir şekilde düşüyor. Öte yandan, Türk okuyucu sayısının çok değişmediğini görüyorum.

Belli ki Türk Lotus'çusu (!) RSS okuyucu kullanma alışkanlığına sahip değil. Ziyaretçilerin bir çoğu Google aramaları üzerinden geliyor.
<!-- more -->
Bu bir rutin meselesi. Sosyal medyadan çok yoğun olarak yararlanmaya çalışıyorum. Şu anda 50 civarında blog takip ediyorum. Twitter, Friendfeed, Facebook ve LinkedIn sitelerini aktif olarak kullanıyorum. Bunu bir rutine oturtmak zaman içerisinde oluşan bir şey. Sabah kahvesi, öğle yemeği sonrası ve akşam eve dönmeden önce neler olduğuna bir göz atma alışkanlığı oluştu.

Bir çok kişi için bu rutinin lüks olduğunu tahmin ediyorum. Bazı 'takipçilerimin' önerisi üzerine E-posta aboneliği için bir sistem geliştirmeye karar verdim. Bu sayede ilk XPages uygulamamı da yapmış bulundum.

Sitenin sağ tarafında göreceğiniz link'i kullanarak içeriklere abone olabilirsiniz.

![Image:LotusNotus blogları E-Posta’nızda!](../../images/imported/lotusnotus-bloglari-e-postanizda-M2.gif)

Küçük bir SPAM sorunum var, çözemediğim. Bazı servis sağlayıcılar onay mesajımı inatla engelliyor. Bu konuda problem yaşarsanız yardım istemekten çekinmeyin.

Gönderim sıklığına henüz karar vermedim. Ama şimdilik yeni içerik oldukça hergün 16.00'da gönderim yapıyorum. Çok fazla oldu gibi eleştiriler gelirse bunu zaman içerisinde değiştirebilirim.

Umarım herkese faydası olur...
