---
authors:
  - serdar

title: "Kullanıcı Grubu Konferansına bir konuşmacı daha!"

slug: kullanici-grubu-konferansina-bir-konusmaci-daha

date: 2010-12-30T18:08:00+02:00

---

Kullanıcı Grubu konferansımızın **17 Mart 2011** tarihinde yapılacağını biliyorsunuz. Ed Brill'den sonra ikinci konuşmacımız da belli oldu...
<!-- more -->
![Image:Kullanıcı Grubu Konferansına bir konuşmacı daha!](../../images/imported/kullanici-grubu-konferansina-bir-konusmaci-daha-M2.jpeg)
**Uffe Sorensen** "Roadmap" sunumu için bizlerle birlikte olacak...

Uffe, konuşmasında Lotus yazılımlarının geleceğini anlatan bir sunum yapacak. Daha önce dinleme şansı buldunuz mu bilmiyorum, fakat Uffe deneyimi ve eğlenceli tarzıyla muhteşem bir konuşmacıdır. Gelişinden dolayı çok heyecanlıyız...

Uffe'nin kim olduğundan kısaca bahsedelim:

> **Uffe Sorensen** , Kuzeydoğu Avrupa, Ortadoğu ve Orta/Güney Afrika'dan oluşan geniş bir coğrafyanın Lotus Mesajlaşma ve İşbirliği bölümünden sorumludur. Uffe, IBM'in Lotus Development'ı bünyesine kattığı 1996 yılından sonra IBM Lotus Yazılım Grubu'nda önemli yöneticilik görevlerinde bulunmuştur.
>
> Uffe, mevcut görevinde Lotus Notes ve Domino, Lotus Sametime, Lotus Quickr ve Lotus Connections uygulamalarından sorumlu olup IBM'in açık kaynak kodu ve Linux aktivitelerin de yönetmektedir.

<br />

Bu arada, üçüncü konuşmacımız ve ana sponsorumuz yakında belli oluyor. [Paul Mooney](http://www.pmooney.net/) ve ekibi sayesinde konferansın ana sayfası da çok yakında açılıyor. Organizasyon ekibi sıkı çalışıyor ve bir çok kaynaktan yardım alıyor :)

Sunum yapmak isteyenler için hatırlatmakta fayda var... Başvuru süreci devam ediyor. Formları [buradan](http://filez.lotusturkiye.org/conf2011/cfa_tr.zip) indirebilirsiniz...**Son başvuru tarihi 21 Ocak 2011** . Önceki [](2010-12-lugtr-2011-konferansi-icin-hazir-misiniz-sunum-basvurulari-toplaniyor....md "lugtr-2011-konferansi-icin-hazir-misiniz-sunum-basvurulari-toplaniyor....htm")yazımda bahsettiğim küçük detayları es geçmeyin.

Tüm gelişmelerden haberdar olmak için bizi izleyin...

[![Image:Kullanıcı Grubu Konferansına bir konuşmacı daha!](../../images/imported/kullanici-grubu-konferansina-bir-konusmaci-daha-M3.png)](http://twitter.com/LUGTR)[](http://twitter.com/LUGTR)
