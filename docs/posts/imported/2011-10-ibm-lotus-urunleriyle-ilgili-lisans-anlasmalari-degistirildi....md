---
authors:
  - serdar

title: "IBM Lotus ürünleriyle ilgili Lisans anlaşmaları değiştirildi..."

slug: ibm-lotus-urunleriyle-ilgili-lisans-anlasmalari-degistirildi...

date: 2011-10-05T08:30:00+02:00

---

Bu hafta duyurular bitmiyor.

Lotus ürünlerini ilgilendiren lisans anlaşmalarının ne kadar karmaşık olduğu ve bazı açık noktaları IBM'in kendisinin bile çözemediğini daha önce yazmıştık. Geribildirimler alındı ve bir dizi yenilik geldi...
<!-- more -->
Daha önce [Ed Brill](http://www.edbrill.com "Ed Brill") tarafından müjdelenmişti. Bugün itibariyle yeni halleri duyurulan lisans anlaşmaları, birçok basitleştirmeyle birlikte express lisanslarda yapılan bazı değişiklikleri de içeriyor...

Messaging ve Collaboration Express lisanslamada 1000 kullanıcı dışındaki sınırların kalktığını söyleyelim. Kullanıcı sayısındaki limit ise, domain başına 1000 kullanıcı olarak değiştirildi. Bu haber en çok büyük holdingleri sevindirecek. Tüm şirketlerinde 3000 kullanıcısı olan holding artık 3000 kullanıcı lisansı alabilecek ama her şirketinde ayrı domain kurgulayarak bu lisanslarından faydalanabilecek. Hemen belirtelim, Utility Express lisansında kullanıcı sayısı limiti olmadığı için '1000 kullanıcının altında' ibaresi geçerliliğini koruyor.

Lisans anlaşmalarını henüz inceleme fırsatı yakalayamadım (şu anda tatildeyim!) fakat önemli bir kavramsal yenilik var. Daha önceki anlaşmalar, biz yazmıyorsak yasaktır ekolündeyken bu kez biz yasak olan herşeyi belirttik nosyonu önplana alınmış.

Tüm müşterilerin yeni lisans anlaşmalarını incelemesini tavsiye ederim. Ed Brill'in [yazısında](http://www.edbrill.com/ebrill/edbrill.nsf/dx/new-license-terms-in-notesdomino-8.5.3-including-changes-to-domino-express) değişiklik yapılan metinlerin bir listesi yayınlanıyor..
