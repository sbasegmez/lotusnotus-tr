---
authors:
  - serdar

title: "Lotus Notes/Domino Lisanslama Modeli Bugün İtibariyle Değişti"

slug: lotus-notesdomino-lisanslama-modeli-bugun-itibariyle-degisti.

date: 2010-02-09T15:33:49Z

---

Bildiğiniz gibi Ekim ayında Lotus lisanslama modelinin değişeceği duyurulmuştu. Bu değişiklik bugün itibariyle resmen gerçekleşti. Eski modeller listelerden kaldırıldı ve yeni fiyatlar eklendi.

Peki neler değişti?
<!-- more -->
Yeni modelde **Lotus Communications CEO Bundle** , **Domino Express** lisansları ve **Utility Server** olduğu gibi duruyor. Henüz bunlarla ilgili bir değişiklik olmayacakmış gibi görünüyor.

Eskiden Lotus Notes, iNotes, Designer ve Traveler şeklinde değişik varyasyonlar vardı. Bunların yerine yalnızca iki lisanslama modeli olacak.

**Domino Messaging CAL** ile mesajlama temelli kullanım hedefleniyor. Bu modelde kullanıcılar tek bir lisansla Lotus Notes, Lotus iNotes veya Traveler ile mesajlarına ve takvimlerine erişebiliyor olacaklar. **Domino Enterprise CAL** kullanıcıları, daha önce 'Collaboration' olarak tanımlanan ve şirketlerin kendi geliştirdikleri uygulamalarının dahil olduğu bir lisanslama modeli. Buna ek olarak gelen sürpriz özellik ise Enterprise CAL lisansının **Lotus Mobile Connect** kullanıcı lisansını da barındırıyor olması. Bu modeli kullanan şirketler LMC sunucu lisansı aldıktan sonra tüm kullanıcılarına ücretsiz olarak LMC kullandırabilecekler.

**Lotus Domino Designer**'ın ücretsiz hale geldiğini de daha önce söylemiştik. Bu uygulamayı indirenlerin test amaçlı olarak Domino sunucusu kurabileceklerini de hatırlatmakta yarar var.

Fiyatlarda bir değişiklik var mı henüz bilmiyorum. Fakat IBM'in işimizi epey basitleştirecek bir karar aldığını söyleyebilirim. Onlarca farklı ürün iki kod altında toparlanmış durumda. LMC kullanıcı lisanslarının çok da ucuz olmadığını hatırlatmak lazım.

Konuyla ilgili [duyuru](http://www-01.ibm.com/common/ssi/ShowDoc.jsp?&docURL=/common/ssi/rep_ca/3/897/ENUS909-273/index.html&breadCrum%C3%9ET001PT022&url=buttonpressed%C3%9ET001PT116&page=1000&paneltext1%C3%9ET001PEF011&user+type=EXT&lang=en_US) burada. Daha önceki ürünler ve yerlerine gelen yeni kodlar listelenmiş.

Ed Brill'in [önceki](http://www.edbrill.com/ebrill/edbrill.nsf/dx/announcing-notesdomino-8.5.1-part-2-changing-the-client-access-model-for-domino) ve [son](http://www.edbrill.com/ebrill/edbrill.nsf/dx/new-domino-cal-pricing-is-fully-in-effect-as-of-today) yazılarına da erişebilirsiniz.

[IBM Lotus Notes and Domino Licensing FAQ](http://www.ibm.com/software/lotus/notesanddomino/licensing.html) sayfasında ise çok detaylı bilgiler bulunuyor.
