---
authors:
  - serdar

title: "Lotus Notes 8.5.2 daha hızlı açılacak..."

slug: lotus-notes-8.5.2-daha-hizli-acilacak...

date: 2010-06-14T10:48:21+02:00

---

Lotus Notes 8.x serisi ile gelen Eclipse platformunun yavaşlığı tüm kullanıcılardan gelen en önemli şikayet oldu. Java tabanlı yeni platform, ihtiyaç duyduğu yoğun hafıza kullanımı nedeniyle eski bilgisayarlarda performans sorunları oluşturuyor. IBM Lotus, her yeni versiyonda performans geliştirmelerini sürdürüyor. Teknik ekipten konuştuğumuz tüm IBM'ciler bu konuyu birinci önceliklerine yerleştirdiklerinin garantisini veriyorlar. IBM Lotus geliştirme ekibi, özellikle açılış performansını arttırmaya odaklanıyor. Bu çalışmaların meyveleri 8.5.1 versiyonunda belirgin bir şekilde hissedilmişti. Bu versiyonda bileşenlerin yükleme sırası değiştirilerek sık kullanılan işlemlerin daha çabuk 'hazır hale gelmesi' amaçlandı.

8.5.2 versiyonunun beta çalışmalarında sona yaklaşılırken performansla ilgili müjdeler de gelmeye başladı. Bunların en önemlisi, **Lotus Notes uygulamasına ait bazı parçaların işletim sistemiyle birlikte başlatılmasına imkan veren** kurulum konfigürasyonu. Bilindiği gibi benzer bir yöntem Lotus Symphony'nin açılışını %50 civarında hızlandırıyor.

[Ed Brill'in blogunda](http://www.edbrill.com/ebrill/edbrill.nsf/dx/paul-mooney-speed-improvement-loading-notes-852) bu konular da ele alınmış. Yorumlarla birlikte verilen çeşitli linklerde video görüntüleri de bulunuyor.
